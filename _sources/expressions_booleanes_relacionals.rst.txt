#####################
Expressions booleanes
#####################

El tipus booleà el trobarem sovint en programació, per tant és important
que el comencem a conèixer.

Sabem que un booleà pot ser ``true`` o ``false``. Aquest tipus de valor
apareix quan ens preguntem si quelcom és cert o fals. Per exemple, les
següents són maneres diferents de preguntar sobre la majoria d'edat:

* ets major d'edat?

* la teva edat és més gran o igual a 18 anys?

* tens més de 17 anys?

* has fet ja els 18 anys?

* tens com a mínim 18 anys?

* la diferència en anys entre la data del teu naixement i avui és com a
  mínim 18?

Totes aquestes preguntes fan servir *operadors relacionals*:

* ``==``: igual

*  ``!=``: diferent

*  ``>``: més gran que

*  ``<``: més petit que

*  ``>=``: més gran o igual que

*  ``<=``: més petit o igual que

Per exemple, podem representar les preguntes anteriors, suposant que
disposem de la teva edat a la variable ``edat`` de la següent manera:

* edat >= 18 → probablement ``true`` en el teu cas

Els operadors ``==`` i ``!=`` poden rebre també operands booleans. Per
exemple:

* true == (5 > 4) → true == true → true

* (5 > 4) != false → true != false → true


|exerciseicon___| :doc:`exercici_01_09_operadors_relacionals`

